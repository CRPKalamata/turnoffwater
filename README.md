# turnoffwater! Κλείστε τις βρύσες!

Ομάδα: Ούτε σταγόνα χαμένη!

Προσπαθούμε να κάνουμε οικονομία νερού παρακολουθώντας πόση ώρα μένει ανοιχτή η βρύση μας και ειδοποιώντας μας όταν την ξεχνάμε.
-------------------

Το σύστημά μας μας ειδοποιεί όταν κάνουμε σπατάλη νερού. Χρησιμοποιούμε ένα micro:bit συνδεδεμένο με αισθητήρα υπερήχων για να ανιχνεύσουμε πόση ώρα είμαστε μπροστά στη βρύση και ηλεκτρόδια τα οποία βρίσκονται στη ροή του νερού για να ανιχνεύσουμε αν η βρύση είναι ανοιχτή. Μάς ειδοποιεί με οπτική και ηχητική ένδειξη αν ξεχάσουμε τη βρύση ανοιχτή ή όταν την έχουμε πολύ ώρα ανοιχτή και κρατάει το συνολικό χρόνο που έχουμε ανοιχτή τη βρύση έτσι ώστε να μας δώσει κίνητρο να κάνουμε περισσότερη οικονομία. Στόχος είναι η λειτουργία της συσκευής με μπαταρίες για μεγάλο χρονικό διάστημα,  έτσι οι μαθητές θα πρέπει να κάνουν το πρόγραμμα ενεργειακά αποτελεσματικό. Επίσης ίσως χρειαστεί να φτιάξουμε κάποιο περίβλημα για τη συσκευή μας (π.χ. χρησιμοποιώντας τρισδιάστατη εκτύπωση).

Απαιτούμενα υλικά
-----

| Α/Α | Υλικό |
| --- | --- |
| 1 | micro:bit |
| 2 | usb καλώδιο για τον προγραμματισμό |
| 3 | μπαταρίες και μπαταριοθήκη |
| 4 | αισθητήρας υπερήχων |
| 5 | καλώδια |
| 6 | buzzer |
